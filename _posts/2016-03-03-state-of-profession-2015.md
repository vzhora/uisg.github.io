---
layout: post
title: Стан професії 2015
subtitle: Результати дослідження (інфографіка)
---

Шановні колеги та однодумці!

Багато хто з вас чув, а дехто навіть взяв участь у дослідженні Української групи інформаційної безпеки щодо стану професії у 2015 році. Ми щиро вдячні усім, хто знайшов та приділив час відповіді на питання нашої анкети. Загалом у опитуванні взяли участь 97 спеціалістів з безпеки, отже, ми можемо вважати результати достатньо репрезантативними. Хоча в майбутньому сподіваємось на активнішу участь спільноти у цьому дослідженні, яке ми плануємо зробити щорічним.

Узагальнюючи результати опитування, ми можемо зробити такі висновки щодо складу та особливостей україньскої спільноти спеціалістів з інформаційної безпеки:

* Переважна частина українських безпечників (42%) займається цією справою довше за 10 років.
* Як наслідок, більшість з нас (42%) обіймає посади керівників середньої ланки та експертів з ІБ.
* Переважна більшість (80%) спеціалістів з ІБ працевлаштовані в приватному секторі.
* Більшість з нас (56%) – працівники сервісних компаній в галузі високих технологій та безпеки.
* Більше 40% безпечників так чи інакше задіяні в аудиті та контролі захищеності організацій.
* Майже 90% з нас володіть вищою освітою ступеня спеціаліст або магістр.
* Найпопулярнішими професійними сертифікатами в галузі є CISA (43%), CISSP (24%) та CISM (19%).
* Найбільше технічних сертифікатів нам видали вендори Cisco (вкл. Sourcefire), Fortinet та Intel Security (McAfee).
* Більше 85% з нас беруть активну участь у житті спільноти.
* При цьому більше третини – у якості доповідачів та тренерів.
* Майже кожен п'ятий веде блог, а кожен десятий дописує у друковані видання.
* Практично всі ми в різний спосіб приділяємо увагу сталому професійному розвитку: самостійно, або в форматі навчання, тренінгів та семінарів.

![Q1](/img/sop2015/Q1.png)
![Q1](/img/sop2015/Q2.png)
![Q1](/img/sop2015/Q3-1.png)
![Q1](/img/sop2015/Q3-2.png)
![Q1](/img/sop2015/Q4.png)
![Q1](/img/sop2015/Q5-1.png)
![Q1](/img/sop2015/Q5-2.png)
![Q1](/img/sop2015/Q6-1.png)
![Q1](/img/sop2015/Q6-2.png)
![Q1](/img/sop2015/Q7-1.png)
![Q1](/img/sop2015/Q7-2.png)
![Q1](/img/sop2015/Q8-1.png)
![Q1](/img/sop2015/Q8-2.png)
![Q1](/img/sop2015/Q9.png)
![Q1](/img/sop2015/Q10.png)
